    Erciyes Üniversitesi Elektrik-Elektronik Mühendisliği bölümünden mezun iki arkadaş olarak, yazılım ve yapay zeka alanlarına duyduğumuz ilgiyle bu yolculuğa başladık. Şu anda Python ve Flutter gibi programlama dilleri üzerine yoğunlaşarak sektörel ihtiyaçlara cevap vermek için bilgimizi ve yeteneklerimizi geliştiriyoruz. Bizler için yazılım ve uygulama geliştirmek, sürekli bir öğrenme ve gelişme sürecidir. Bu yüzden uygulamamızı daha da iyileştirmek adına sizlerden gelecek geri bildirimlere her zaman açığız.

    Uygulamamızın şu anki hali, dil öğrenmenin temelini oluşturan kelime ezberine odaklanıyor. Ancak bu, planlarımızın sadece başlangıcı. İlerleyen dönemlerde uygulamamızı, dil öğrenme programlarında bulunmayan yenilikçi özelliklerle donatarak, dil öğrenme sürecine farklı bir bakış açısı kazandırmayı amaçlıyoruz.